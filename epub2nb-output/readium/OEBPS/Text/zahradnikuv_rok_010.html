<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">Zahradníkův únor</h2>
<p class="mlptextbez1radku"><span class="calibre18">Zahradník v únoru
pokračuje v lednových pracích, zejména potud, že pěstuje hlavně počasí. Neboť
vězte, že únor je doba nebezpečná, která zahradníka ohrožuje holomrazy,
sluncem, vlhkem, suchem a větry; tento nejkratší měsíc, tento záprtek mezi
měsíci, tento měsíc nedonošený, přestupný a vůbec nesolidní, vyniká nad všechny
ostatní svými potměšilými záludy; mějte se před ním na pozoru. Ve dne loudí na
keřích pupence a v noci je spálí; jednou rukou nám lahodí a druhou nám luská
pod nosem. Čertví proč se o přestupných letech přidává jeden den zrovna tomuto
vrtkavému, katarálnímu, poťouchlému měsíčnímu skrčkovi; o přestupný rok by se
měl přidat jeden den krásnému měsíci máji, aby jich bylo dvaatřicet, a bylo by
to. Jakpak k tomu my zahradníci přijdem?</span></p>

<p class="mlpobrazky1"><img alt="05" src="../Images/05.jpg"/><br/></p>

<p class="mlptext"><span class="calibre18">Další sezónní práce v únoru
je <span class="mlpznakkurziva11b">honění prvních známek jara</span>. Zahradník
nedá na prvního chrousta nebo motýla, který obyčejně v novinách zahajuje jaro;
předně o žádné chrousty vůbec nestojí, a za druhé takový první motýl je
obyčejně poslední od loňska, který zapomněl umřít. První známky jara, po
kterých se zahradník pídí, jsou neklamnější. Jsou to:</span></p>

<p class="mlptext"><span class="mlpznakkurziva11b">1.</span> <span class="mlpznakkurziva11b">krokusy</span>, které mu vyrážejí v trávě jako takové
nalité, zavalité hrotky; jednoho dne ten hrotek praskne (při tom ještě nikdo
nikdy nebyl) a udělá takovou štětku krásně zelených listů; a to je první známka
jara; dále:</p>

<p class="mlptext"><span class="mlpznakkurziva11b"><span class="calibre18">2.</span></span><span class="calibre18"> <span class="mlpznakkurziva11b">zahradnické ceníky</span>, které mu nosí listonoš.
Ačkoliv je zahradník zná zpaměti (tak jako Iliada začíná slovy Ménin aeide,
thea</span><a href="../Text/zahradnikuv_rok_035.html#_ftn4" title="" class="pcalibre1 pcalibre calibre2" id="_ftnref4"><span class="stylznakapoznpodarouzeno01b"><span class="calibre13"><span class="stylznakapoznpodarouzeno01b"><span class="calibre14">[4]</span></span></span></span></a><span class="calibre18">, začínají tyto katalogy slovy: Acaena, Acantholimon, Acanthus,
Achillea, Aconitum, Adenophora, Adonis a tak dále, což každý zahradník dovede
odříkávat, </span><span class="calibre21">jako když bičem mrská),
přece je pečlivě pročte od Acaeny až po Wahlenbergii</span><span class="calibre18"> nebo Yuccu, prodělávaje těžký boj, co by si měl
ještě přiobjednat.</span></p>

<p class="mlpobrazky1"><img alt="06" src="../Images/06.jpg"/><br/></p>

<p class="mlptext"><span class="mlpznakkurziva11b">3. Sněženky</span> jsou další
posel jara; nejdřív to jsou takové bledě zelené špičky vykukující z půdy; ty se
pak rozštípnou ve dva tlusté děložní lupeny, a je to. Potom to vykvete někdy už
počátkem února, a pravím vám, že žádná vítězná palma, ani strom poznání, ani
vavřín slávy není krásnější než ten bílý a křehký kalíšek na bledém stonku,
kývající se v sychravém větru.</p>

<p class="mlptext"><span class="mlpznakkurziva11b">4. Sousedé</span> jsou rovněž
neklamnou známkou jara. Jakmile se vyhrnou na své zahrádky s rýči a motykami,
nůžkami a lýkem, nátěry na stromy a všelijakými prášky do půdy, poznává zkušený
zahradník, že se blíží jaro; i oblékne si staré kalhoty a vyhrne se na zahrádku
s rýčem a motykou, aby i jeho sousedé poznali, že se blíží jaro, a sdělovali
se přes plot o tuto radostnou novinku.</p>

<p class="mlpobrazky1"><img alt="07" src="../Images/07.jpg"/><br/></p>

<p class="mlptext">Půda se otevírá, ale ještě nevydává zelený list; ještě je
možno brát ji jako takovou, jako holou a čekající půdu. Teď ještě je doba všeho
mrvení a rytí, rigolování čili regalování, kypření a mísení. Tu tedy zahradník
shledává, že jeho půda je příliš těžká, příliš vazká nebo příliš písčitá,
příliš kyselá nebo příliš suchá; zkrátka propuká v něm náruživost ji nějak
zlepšovat. Vězte, že půdu lze zlepšovat tisícerými prostředky; naneštěstí je
zahradník obyčejně nemá po ruce. Ve městě je poněkud nesnadno mít doma zrovna
holubí trus, bukové listí, zetlelý kravský hnůj, starou omítku, starou
rašelinu, uleželou drnovku, zvětralé krtiny, lesní humus, říční písek, mórovku<a href="../Text/zahradnikuv_rok_035.html#_ftn5" title="" class="pcalibre1 pcalibre calibre2" id="_ftnref5"><span class="msofootnotereference"><span class="calibre13"><span class="msofootnotereference"><span class="calibre14">[5]</span></span></span></span></a>,
bahno z rybníka, půdu z vřesovišť, dřevěné uhlí, dřevěný popel, rozemleté
kosti, rohové piliny, starou močůvku, koňskou mrvu, vápno, sfagnum<a href="../Text/zahradnikuv_rok_035.html#_ftn6" title="" class="pcalibre1 pcalibre calibre2" id="_ftnref6"><span class="msofootnotereference"><span class="calibre13"><span class="msofootnotereference"><span class="calibre14">[6]</span></span></span></span></a>,
trouchnivinu z pařezů a ostatní živné, kypřící a blahodárné látky, nepočítáme-li
dobrý tucet dusíkatých, hořečnatých, fosfátových a všelikých jiných hnojiv.</p>

<p class="mlptext">Jsou sice chvíle, kdy by si zahradník přál pěstovat,
přehazovat a kompostovat všechny ty ušlechtilé půdičky, přísady a hnojíky;
bohužel by mu pak na zahrádce nezbylo místa na kytky. Tu tedy aspoň zlepšuje
půdu, jak může; shání doma vaječné skořápky, spaluje kosti od oběda, schovává
své ostříhané nehty, vymetá z komína saze, vybírá z dřezu písek, nabodne na
ulici na hůl krásný koňský celák, a to vše pečlivě zarývá do své půdy; neboť
jsou to kypřivé, teplé a hnojivé substance. Vše, co je, se buď hodí do půdy,
nebo ne. Jen zbabělý stud brání zahradníkovi, aby nešel sbírat na ulici, co
utrousili koně; ale kdykoliv uvidí na dlažbě pěknou hromádku mrvy, vzdychne si
aspoň, jaké je to mrhání božím darem.</p>

<p class="mlptext">Když si tak člověk představí takovou horu hnoje na selském
dvoře – – Já vím, jsou všelijaké prášky v plechových pikslách; můžeš si koupit,
nač si vzpomeneš, všeho druhu sole, výtažky, strusky a moučky; můžeš očkovat
půdu bakteriemi; můžeš ji obdělávat v bílém plášti jako pan asistent na
univerzitě nebo v apatyce. To všecko můžeš učinit, zahradníku městský; ale když
si tak představíš takovou hnědou a tučnou horu hnoje na selském dvoře –</p>

<p class="mlptext">Ale, abyste věděli, sněženky už kvetou; kvete i hamamelis
žlutými hvězdičkami a čemeřice nese tlustá poupata; a když se pořádně podíváte
(musíte přitom zatajit dech), naleznete pupence a klíčky skoro na všem;
tisícerým tenounkým pulzem stoupá život z půdy. My, zahradníci, se už nedáme;
už ženeme do nové mízy.</p>

<p class="mlpobrazky1"><img alt="08" src="../Images/08.jpg"/><br/></p>

</div>
</body>
</html>