<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">Zahradníkovo září</h2>
<p class="mlptextbez1radku">Svým způsobem – z hlediska zahradnického – je září
vděčný a znamenitý měsíc; nejenom proto, že v něm kvete zlatobýl, aster
podzimní a indické chrysanthemum, nejenom pro vás, těžké a ohromující jiřiny;
vězte, nevěřící lidé, že září je vyvolený měsíc všeho, co kvete podruhé: měsíc
druhého květu; měsíc zrající révy. To vše jsou tajemné přednosti měsíce září,
plné hlubšího smyslu; nad to vše pak je to měsíc, kdy se opět otevírá země,
takže už zase <span class="mlpznakkurziva11b">můžeme sázet</span>! Teď má přijít
do země, co se má do jara usadit; což nám zahradníkům dává příležitost, abychom
opět pobíhali po pěstitelích, okukovali jejich kultury a vybírali si poklady
pro nové jaro, a nadto mět příležitost, abych se zastavil v ročním koloběhu
právě u těchto odborníků a složil jim svůj hold.</p>

<p class="mlptext">Zahradník veliký čili pěstitel je obyčejně muž nepijící,
nekouřící a jedním slovem ctnostný; v dějinách není znám ani vynikajícími
zločiny, ani válečnými nebo politickými skutky; jeho jméno bývá zvěčněno
nějakou tou novou růží nebo jiřinou či jablíčkem; tato sláva – obyčejně
anonymní nebo skrytá za jiným jménem – mu postačí. Zvláštní hříčkou přírody
bývá to obyčejně člověk tělnatý a přímo mohutný, snad proto, aby tím byl
vytvořen vhodný kontrast k útlé a filigránské spanilosti květin; nebo jej
příroda uzpůsobila k obrazu Kybély<a href="../Text/zahradnikuv_rok_035.html#_ftn15" title="" class="pcalibre1 pcalibre calibre2" id="_ftnref15"><span class="msofootnotereference"><span class="calibre13"><span class="msofootnotereference"><span class="calibre14">[15]</span></span></span></span></a>,
aby znázornila jeho štědré otectví. Vskutku dloubá-li takový pěstitel prstem ve
svých květináčích, je to skoro, jako by svým malým chovancům podával prs.
Pohrdá zahradními architekty, kteřížto zase pěstitele považují za košťálníky.
Vězte, že pěstitelství nepokládají za živnost, nýbrž za vědu a umění; je přímo
zdrcující, řeknou-li o konkurentovi, že je dobrý obchodník. K zahradníku
pěstiteli se nechodí jako k obchodníkovi s límci nebo se železným zbožím,
abyste řekli, co chcete koupit, zaplatili a šli zas po svém. K zahradníkovi se
chodí pohovořit si; ptát se, jak se jmenuje tohle, a sdělit, že se ta
Hutchinsia, co jste loni u něho koupili, má k světu; naříkat, že letos utrpěly
mertensie, a žadonit, aby ukázal, co má nového. Má se s ním prodebatovat, je-li
lepší Rudolf Göthe nebo Emma Bedau (to jsou astřičky), jakož i hádat se, má-li
Gentiana Clusii raději jíl nebo rašelinu.</p>

<p class="mlptext">Po těchto a mnohých jiných hovorech si vyberete jedno nové
Alyssum (hergot, ale kam to dám?), jednu ostrožku, kterou vám sebralo padlí, a jeden
hrnéček, o kterém se nemůžete s pěstitelem shodnout, co v něm vlastně je, a strávivše
takto několik hodin v poučné a ušlechtilé zábavě, zaplatíte muži, jenž není obchodníkem,
asi pět nebo šest kaček, a je to. A přece vás, trapiče, vidí takový pravý
pěstitel raději než to panstvo, které přismrdí autem a uloží mu, aby jim vybral
šedesát druhů „těch nejlepších květin, ale aby byly prima“.</p>

<p class="mlpobrazky1"><img alt="43" src="../Images/43.jpg"/><br/></p>

<p class="mlptext">Každý pěstitel se dušuje, že má na své zahradě docela špatnou
půdu, že nemrví, nezalévá ani na zimu nepřikrývá; patrně tím chce říci, že jeho
květiny tak dobře rostou z pouhé náklonnosti k němu. Něco na tom je; v zahradnictví
musí mít člověk šťastnou ruku nebo takovou jakousi vyšší milost. Pravý
zahradník může jen tak vpíchnout do země kus listu, a ona mu z toho vyroste
kterákoliv kytka, zatímco my laikové se pipláme se semenáčky, vlažíme je,
dýcháme na ně, krmíme je rohovou moučkou nebo dětskou moučkou; a nakonec nám to
jaksi zaschne a zatáhne se. Myslím, že v tom jsou nějaká kouzla, podobně jako v
myslivectví a v medicíně.</p>

<p class="mlpobrazky1"><img alt="44" src="../Images/44.jpg"/><br/></p>

<p class="mlptextbez1radku3">Vypěstit nový druh, to je tajný sen každého
vášnivého zahradníka. Panečku, kdyby mně takhle vyrostla žlutá pomněnka, nebo
pomněnkově modrý mák, nebo bílý hořec – cože, že ten modrý je krásnější? To je
jedno; ale bílý hořec tu ještě nebyl. A pak, víte, i v těch květinách je člověk
trochu šovinista; kdyby nějaká česká růže to vyhrála v celém světě nad takovou
americkou lndependence Day nebo francouzskou Herriotkou, tu bychom se nadmuli
pýchou a pukli bychom radostí.</p>

<p class="mlpobrazky1"><img alt="45" src="../Images/45.jpg"/><br/></p>

<p class="mlptext">Radím vám upřímně: máte-li na své zahrádce kousek svahu nebo
terásku, zřiďte si tam skalku. Předně taková skalka je moc krásná, když zaroste
polštářky lomikamenu, tařičky, tařice, huseníku a jiných přepěkných horských
kytiček; za druhé pak samo budování skalky je dílo znamenité a poutavé. Muž,
který si staví skalku, se cítí jako Kyklop, když tak říkajíc s elementární
silou vrší balvan na balvan, buduje vrchy a údolí, přenáší hory a vytyčuje
skalní útesy. Když pak, stržen v háku, dokončil své gigantské dílo, shledává,
že to vypadá poněkud jinak než jako romantické pohoří, které si byl
představoval; že jeho výtvor připomíná hromádku šutru a kamení. Nic si z toho
nedělejte; za rok se vám toto kamení změní v nejkrásnější záhon, jiskřící
drobnými květy a zarostlý nejpěknějšími polštáři; a vaše radost bude veliká.
Říkám vám, postavte si skalku.</p>

<p class="mlpobrazky1"><img alt="46" src="../Images/46.jpg"/><br/></p>

<p class="mlptextbez1radku3">Už si to nelze zapírat: je podzim. Poznáte to
podle toho, že kvetou podzimní astry a podzimní chryzantémy, – tyhle podzimní
květy kvetou s obzvláštní silou a hojností; nedělají mnoho cavyků, květ jako
květ, ale zato jich je! Pravím vám, že tento rozkvět zralého věku je mocnější a
vášnivější než ty neklidné a prchavé hejble mladého jara. Je v tom rozum a důslednost
dospělého člověka: když už kvést, tedy důkladně; a mít hodně medu, aby přišly
včeličky. Co to je, takový padající list, nad tím bohatým rozkvětem podzimním?
Copak nevidíte, že není únavy?</p>

</div>
</body>
</html>