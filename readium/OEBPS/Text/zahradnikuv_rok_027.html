<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">O krásách podzimu</h2>
<p class="mlptextbez1radku">Mohl bych psát o hýřících barvách jeseně, o tesklivých
mlhách, o duších zemřelých a o úkazech na nebi, o posledních astrách a červené
růžičce, která se ještě snaží rozkvést; nebo o světélkách v soumraku, vůni
hřbitovních svíček, suchém listí a jiných náladových věcech. Ale rád bych vydal
svědectví a chválu jiné kráse našeho českého podzimu. Je to prostě řepa.</p>

<p class="mlptext">Žádná úroda země neexistuje tak hromadně jako řepa. Zrní se
sváží do stodol a brambory do sklepů; ale řepa se sváží na hromady; shlukuje se
v pahorky; vyrůstá v řepná pohoří vedle venkovských staniček. Vůz za vozem
sváží bílé bulvy v nekonečném procesí; muži s lopatami od rána do večera vrší
vyšší a vyšší hromady a rovnají je pěkně do geometrických pyramid. Každý jiný
plod země se jaksi rozutíká všemi cestičkami pod všechny lidské střechy. Řepa
se valí jediným proudem: k nejbližším kolejím vlaku; nebo k nejbližšímu
cukrovaru. Je to úroda ve velkém; je to nástup en masse<a href="../Text/zahradnikuv_rok_035.html#_ftn16" title="" class="pcalibre1 pcalibre calibre2" id="_ftnref16"><span class="msofootnotereference"><span class="calibre13"><span class="msofootnotereference"><span class="calibre14">[16]</span></span></span></span></a>;
je to jako přehlídka vojska. Jsou to brigády, divize a armádní sbory, jež
nastupují k transportu. Proto jsou srovnány ve vojenském pořádku; geometrie, to
je krása masy. Řepaři budují své krechty jako monumentální hranaté stavby;
stává se to skoro architekturou. Hromádka bramborů není stavba; ale hromada
řepy, to už není kupa, to je budova. Městský člověk nemá zrovna rád řepné
kraje; avšak nyní, na podzim, nabývají jakési monumentality. Taková pořádná
pyramida řepy má něco uchvacujícího. Je to monument plodné země.</p>

<p class="mlptextbez1radku3">Ale nechte mne, abych zapěl oslavu nejpovrženější
kráse podzimu. Vím, že nemáte pole a nesvážíte řepu na velké hromady; ale
mrvili jste už někdy zahrádku? Když toho člověku přivezou plný vůz a vyklopí
toho teple dýmající kupu, chodíte kolem toho, potěžkáváte to očima a nosem a říkáte
uznale: „Pánbůh požehnej, to je pěkná mrva.“</p>

<p class="mlptext">„Pěkná,“ pravíte, „ale drobet lehká.“</p>

<p class="mlptext">„Samá sláma,“ míníte nespokojeně. „Je v tom málo hnoje.“</p>

<p class="mlptext"><span class="calibre21">Jděte někam, vy, kdo si
zacpáváte nos obcházejíce zdaleka tuto ušlechtilou a kyprou hromadu; nevíte, co
je pěkná mrva. </span>A když pak dostanou záhonky, co jim patří, má člověk
trochu mystický pocit, že udělal zemi něco dobrého.</p>

<p class="mlptextbez1radku3">Holé stromy, to není tak zoufalý pohled; vypadá
to trochu jako koště nebo metla a trochu jako lešení připravené k stavbě. Ale je-li
na takovém holém stromku poslední list chvějící se ve větru, je to jako
poslední vlající praporek na bojišti, jako vlajka, kterou třímá ruka mrtvého na
poli padlých. Padli jsme, ale nevzdali jsme se. Ještě vlají naše barvy.</p>

<p class="mlptextbez1radku3">A ještě chryzantémy se nedaly. Jsou křehké a nadýchané,
jen tak nahozené z bílé či růžové pěny, zkřehlé jako slečinky v tanečních
šatech. Že je toho sluníčka pomálu? Že nás škrtí šedivá mlha? Že se přes nás
plouhají sychravé deště? Vše jedno. Hlavně je třeba kvést. Jen lidé si naříkají
do špatných poměrů; chryzantémy to nedělají.</p>

<p class="mlptextbez1radku3">I bohové mají své sezony. V létě může být člověk
panteistou, může se považovat za kus přírody; ale na podzim se může člověk
považovat jenom za člověka. I když si neznamenáme čelo křížkem, vracíme se
pomalu všichni k zrození člověka. Každý domácí oheň hoří na počest domácích
bohů. Láska k domovu je stejný obřad jako uctívání nějakého hvězdného božstva.</p>

</div>
</body>
</html>