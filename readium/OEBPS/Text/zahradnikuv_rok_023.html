<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">O pěstitelích kaktů</h2>
<p class="mlptextbez1radku">Nazývám-li je sektáři, není to proto, že s velikou
náruživostí pěstují kaktusy; tento skutkový stav lze nazvat vášní, podivínstvím
nebo mánií. Podstata sektářství není v tom, že se něco náruživě dělá, nýbrž v tom,
že se v něco náruživě věří. Jsou kaktusáři, kteří věří v mramorový prášek,
kdežto jiní věří v prášek cihlový a opět jiní v dřevěné uhlí; jedni uznávají
zálivku, zatímco druzí ji zavrhují; jsou některá hlubší tajemství Pravé
Kaktusové Půdy, která vám žádný kaktusář neprozradí, ani kdybyste ho lámali
kolem. Všechny tyto sekty, observance<a href="../Text/zahradnikuv_rok_035.html#_ftn12" title="" class="pcalibre1 pcalibre calibre2" id="_ftnref12"><span class="msofootnotereference"><span class="calibre13"><span class="msofootnotereference"><span class="calibre14">[12]</span></span></span></span></a>,
rity, školy, lóže, jakož i kaktusáři divocí neboli poustevničtí, vám
odpřisáhnou, že jenom pomocí své Metody dosáhli výsledků tak zázračných.
Podívejte se na tenhle Echinocactus Myriostigma. Viděl jste už někdy u někoho
takový Echinocactus Myriostigma? Tak já vám to povím, s tou podmínkou, že to nikomu
neřeknete: nesmí se zalévat, ale jen rosit. Tak. – Jakže! zvolá jiný kaktusář.
Kdo jakživ slyšel, že se smí Echinocactus Myriostigma rosit? Chcete, aby se mu
nachladilo temínko? Oho, pane; nechcete-li, aby vám Echinocactus rovnou zašel
hnilobou, smíte jej vlažit jenom tak, že jednou za týden jej postavíte v kořenáči
do měkké vody, teplé 23,789 °Celsia. Pak vám poroste jako řípa. – Pro Ježíše
Krista, vykřikne třetí kaktusář, podívejte se na toho vraha! Budete-li máčet
květináč, pane, potáhne se vám zelenou řasou, půda vám zkysne, a budete v troubě,
ano, v troubě; krom toho váš Echinocactus Myriostigma dostane hnilobu kořínků.
Nechcete-li, aby vám zkejsla půda, musíte ji obden zalévat sterilizovanou
vodou, a sice tak, aby na kubický centimetr půdy připadlo 0,111111 gramů vody
přesně o půl stupně teplejší nežli vzduch. – Načež všichni tři kaktusáři počnou
křičet najednou a dorážet na sebe pěstmi, zuby, kopyty i drápy; ale jak už to
ve světě chodí, skutečná pravda se nezjeví ani těmito prostředky.</p>

<p class="mlptextbez1radku3"><span class="calibre18">Pravda ovšem
je, že kaktusy zasluhují té zvláštní vášnivosti: už proto, že jsou tajemné.
Růže je krásná, ale není tajemná; mezi tajemné rostliny náleží lilie, hořec,
zlaté kapradí, strom poznání, prastaré stromy vůbec, některé houby, mandragora,
vstavače, glaciální květiny, byliny jedovaté a léčivé, lekníny, mesembryanthema
a kakty. V čem ta tajemnost záleží, to vám nepovím; tajemství se má prostě
uznávat, abychom je našli a mohli se mu kořit. Jsou pak kakty podobné mořským
ježkům, okurkám a tykvím, svícnům, džbánům, kvadrátku</span><a href="../Text/zahradnikuv_rok_035.html#_ftn13" title="" class="pcalibre1 pcalibre calibre2" id="_ftnref13"><span class="stylznakapoznpodarouzeno01b"><span class="calibre13"><span class="stylznakapoznpodarouzeno01b"><span class="calibre14">[13]</span></span></span></span></a><span class="calibre18">
kněžskému, hnízdu hadímu, pokryté šupinami, cecíky, pačesy, drápy, bradavicemi,
bodáky, jatagany</span><a href="../Text/zahradnikuv_rok_035.html#_ftn14" title="" class="pcalibre1 pcalibre calibre2" id="_ftnref14"><span class="stylznakapoznpodarouzeno01b"><span class="calibre13"><span class="stylznakapoznpodarouzeno01b"><span class="calibre14">[14]</span></span></span></span></a><span class="calibre18"> a hvězdami, zavalité i vytáhlé, zježené jako pluk kopiníků, břitké jako
četa mávající šavlemi, nalité, dřevnaté i svrasklé, poznamenané osutinou,
vousaté, nevrlé, morousovité, ostnaté jako zásek, pletené jako koš, podobné
nádorům, zvířatům a zbraním: nejmužštější ze všech bylin nesoucích semeno podle
pokolení svého, kteréžto byly stvořeny dne třetího. („To jsem blázen,“ pravil
pak Stvořitel, sám se divě tomu, co stvořil.) Můžete je milovat, aniž byste se
jich neslušně dotýkali, líbali je nebo tiskli k ňadrům; nestojí o žádné
důvěrnosti a jiné takové frivolity; jsou tvrdé jako kámen, ozbrojené až po
zuby, odhodlané nedat se; jdi dál, bílá tváři, nebo začnu střílet! Taková malá
kolekce kaktů vypadá jako tábor válečných skřítků. Usekněte tomu bojovníkovi
hlavu nebo ruku: naroste z ní nový ozbrojenec mávající meči a dýkami. Život je
boj.</span></p>

<p class="mlptext">Ale jsou tajemné chvíle, kdy se ten vzdorovitý a nedůtklivý
urputník tak nějak zapomene a zasní; tu se z něho vyvalí květ, květ velký a zářivý,
kněžský květ mezi napřaženými zbraněmi. Je to veliká milost a vzácná událost,
která se hned tak každému nestane. Říkám vám, mateřská pýcha není nic proti
vypínání a vychloubavosti kaktusáře, kterému vykvetl kaktus.</p>

</div>
</body>
</html>