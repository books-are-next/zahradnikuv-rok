<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">Zahradníkův máj</h2>
<p class="mlptextbez1radku">Hle, pro samé starosti s kypřením a rytím, výsadbou a
řezem jsme se dosud nedostali k největší radosti a intimní pýše zahradníkově, k
jeho <span class="mlpznakkurziva11b">skalce</span> čili alpinu. Alpinum se tomu
říká patrně proto, že tento kousek zahrady umožňuje svému pěstiteli provozovat
krkolomný alpinismus; chce-li třeba vysadit tuhle mezi ty dva kameny maličkou
androsaci, tu se musí jednou nohou lehce postavit tady na ten kámen, který se
drobet viklá, a druhou vznosně balancovat ve vzduchu, aby nerozšlápl polštářek
erysima či kvetoucí tařičky; musí použít nejsmělejších roznožů, dřepů, zvratů,
poloh, postojů, poskoků, výpadů, předklonů, chvatů a cviků, aby mohl sázet,
kypřit, dloubat a plet mezi malebně narovnanými a ne zrovna pevně sedícími
kameny své skalky.</p>

<p class="mlpobrazky1"><img alt="23" src="../Images/23.jpg"/><br/></p>

<p class="mlptext">Pěstování skalky se takto zjevuje jako vzrušující a vysoký
sport; nadto vám poskytne bezpočtu nadšených překvapení, když třeba v závratné
výši jednoho lokte objevíte ve skalce kvetoucí trs běloučké protěže nebo
hvozdíku ledovcového nebo jiných, jak se tomu říká, dítek vysokohorské flóry. <span class="calibre39">Ale co vám budu povídat; kdo si nevypiplal ty
všelijaké miniaturní zvonečky, lomikameny, silenky, rozrazily, písečnice, draby
a iberisy a tařice a plaménky (a dryas a trýzel a netřesky a rozchodníky) a levanduli
a mochnu a sasanku a rmen a huseník (a šater a edrajanthus a různé
mateřídoušky) (a iris pumila a olympskou třezalku a oranžový jestřábník a devaterník
a hořec a rožec a trávničku a linárii) </span>(nezapomínejme ovšem na aster
alpinus, plazivý pelyněk, erinus, pryšec, mydlici a erodium a hutchinsii a paronychii
a thlaspi a aethionema, aniž ovšem na hledík, kociánek a nesčetné jiné
překrásné kvítky, jako je například petrocalis, lithospermum, astragallus a jiné
neméně důležité, jako jsou prvosenky, horské fialky a jiné), tedy kdo si nevypěstoval
tyto všechny květinky, nepočítaje mnohých jiných (z nichž uvádím aspoň onosma,
acaenu, čapí nůsek, bahii a saginu a cherlerii), ten ať nemluví o všech krásách
světa; neboť neviděl to nejlíbeznější, co tato drsná země v jakési chvilce
rozněžnění (jež trvala jen několik set tisíc let) stvořila. Kdybyste viděli
takový polštářek dianthu Musalae, posetý nejrůžovějšími kvítky, jaké kdy –</p>

<p class="mlptext">Ale co vám to budu povídat; jen pěstitelé skalek znají to
sektářské uchvácení.</p>

<p class="mlptext">Ano, neboť pěstitel skalky není jenom zahradník, nýbrž
sběratel, což ho zařazuje mezi těžké maniaky. Ukažte mu, že se vám ujala třeba
campanula Morettiana; přijde vám ji v noci ukrást, vraždě a stříleje, neboť
nemůže být déle bez ní živ; je-li příliš zbabělý nebo příliš tlustý, než aby
vám ji ukradl, bude plakat a škemrat, abyste mu od ní dali sebemenší oplégr<a href="../Text/zahradnikuv_rok_035.html#_ftn10" title="" class="pcalibre1 pcalibre calibre2" id="_ftnref10"><span class="msofootnotereference"><span class="calibre13"><span class="msofootnotereference"><span class="calibre14">[10]</span></span></span></span></a>.
Hle, to máte z toho, že jste se před ním honosili a vypínali se svými poklady.</p>

<p class="mlpobrazky1"><img alt="24" src="../Images/24.jpg"/><br/></p>

<p class="mlptext">Nebo se mu přihodí, že najde v zahradnickém závodě květináček
bez jmenovky, z něhož vyráží něco zelenkavého. „A copak to máte tuhle?“ vyhrkne
na zahradníka.</p>

<p class="mlptext">„Tohle?“ praví zahradník rozpačitě, „to je nějaký zvonek; sám
nevím, který by to mohl být –“</p>

<p class="mlptext">„Dejte mi ho,“ povídá maniak, předstíraje lhostejnost.</p>

<p class="mlptext">„Ne,“ povídá zahradník, „ten neprodám.“</p>

<p class="mlptext">„No, koukejte,“ začne dojemně maniak, „já už od vás beru tak
dlouho, řekněte, copak vám to udělá, no ne?“</p>

<p class="mlpobrazky1"><img alt="25" src="../Images/25.jpg"/><br/></p>

<p class="mlptext">Po mnoha řečech, opětovně odcházeje a znovu se vraceje k záhadnému
a bezejmennému hrnéčku, dávaje zřetelně najevo, že bez něho vůbec neodejde, i kdyby
tu měl obcházet devět neděl, tedy využiv veškerých sběratelských kejklů a nátlaků
odnáší si konečně pěstitel skalky tajemný zvonek domů, vybere mu nejlepší lůžko
ve své skalce, zasadí jej s nekonečnou něžností a denně jej chodí zalévat a rosit
s veškerou pozorností, které je tato vzácnost hodna. A zvonek opravdu roste
jako z vody.</p>

<p class="mlptext"><span class="calibre21">„Koukejte,“ ukazuje jej
pyšný majitel svým hostům, „to je zvláštní druh zvonku, že? Ještě nikdo mi jej
nemohl určit; to jsem zvědav, jak pokvete.“</span></p>

<p class="mlpobrazky1"><img alt="26" src="../Images/26.jpg"/><br/></p>

<p class="mlptext">„To je zvonek?“ povídá host. „Má to listy skoro jako křen.“</p>

<p class="mlptext">„Kdepak křen,“ namítá majitel. „Křen má přece o mnoho větší
listy, a ne tak lesklé. Je to určitě zvonek; ale možná,“ dodává skromně, „že to
je species nova.“</p>

<p class="mlptext">Následkem hojné vláhy roste dotyčný zvonek s rychlostí úžas
budící. „Koukejte se,“ káže jeho majitel, „vy jste říkal, že má listy jako
křen. Viděl jste už někdy křen s tak obrovskými listy? Panečku, to je nějaká
campanula gigantea; ta bude mít květy jako talíře.“</p>

<p class="mlptext">Nuže, nakonec ten jedinečný zvonek počne vyhánět květný stvol,
a na něm – lnu je to přece jenom křen; čertví jak se dostal zahradníkovi do
toho květináčku!</p>

<p class="mlptext">„Poslouchejte,“ povídá host po nějaké době, „kdepak máte ten
obrovský zvonek? Ještě nekvete?“</p>

<p class="mlptext">„Kdepak, ten mi zašel. To víte, tyhle choulostivé a vzácné
druhy – Byla to asi nějaká hybrida.“</p>

<p class="mlptextbez1radku3">On je to vůbec kříž s opatřováním květin. V březnu
vám zahradník vaši objednávku obyčejně nevyřídí, protože třeba mrzne a kultury
ještě nejsou venku; v dubnu vám ji rovněž nevyřídí, protože má těch objednávek
příliš mnoho; a v máji ji nevyřídí proto, že už má většinou vyprodáno. „Petrklíče
už nejsou; ale chcete-li, dám vám místo nich diviznu, ta taky kvete žlutě.“</p>

<p class="mlpobrazky1"><img alt="27" src="../Images/27.jpg"/><br/></p>

<p class="mlptext">Ale někdy se přece jenom stane, že vám pošta donese koš s objednanými
kulturami, sláva! Zrovna tadyhle do rabátka potřebuju něco hodně vysokého mezi
oměje a ostronožky; dáme tam dictamnus, zajisté, zvaný též třemdava čili hořící
keř; sazenička, kterou poslali, je sic nějaká droboučká, ale ono to poroste
jako z vody.</p>

<p class="mlptext"><span class="calibre18">Uplyne měsíc, a sazenička
nějak nechce vyrůst; vypadá to jako nizoučká tráva – kdyby to nebyl dictamnus,
řekl bys, že to je dianthus. Musíme to notně zalévat, aby to rostlo; a vida,
květy to má jakési růžové –</span></p>

<p class="mlptext">„Koukejte se,“ ukazuje zahrádkář zkušenému hosti, „to je
nizoučký dictamnus, že?“</p>

<p class="mlptext">„Chcete říci dianthus,“ opravuje host.</p>

<p class="mlptext">„To se rozumí, dianthus,“ praví domácí pán honem, „já jsem se
přeřekl; zrovna jsem totiž myslel na to, že by se mezi těmi vysokými perenami
dělal líp dictamnus, nemyslíte?“</p>

<p class="mlptext"><span class="calibre21">Každá zahradnická příručka
vám poví, že „nejlépe je opatřit si kultury ze semínka“. Ale nepraví vám, že
pokud se týče semínek, má příroda své zvláštní zvyky. Je přírodní zákon, že buď
vám nevzejde ani jedno ze zasetých semínek, nebo že vzejdou šmahem všechna.
Člověk si řekne: „Tady by se mně dobře dělal nějaký ten dekorativní bodlák,
řekněme cirsium nebo onopordon.“ I koupí si po sáčku semen obojího, vyseje a raduje
se z toho, jak mu semínka krásně vzcházejí. Po čase je potřeba je rozsadit, i těší
se zahradník, že má sto šedesát hrnéčků s bujnými semenáčky; říká si, že tohle
pěstění ze semínek je přece jenom nejlepší. A pak už ty semenáčky mají přijít
do půdy; ale co si má člověk počít se sto šedesáti bodláky? Už je napíchal, kde
vůbec byl ždibec půdy, a ještě mu jich zbývá přes sto třicet; bodejť, copak je
zahodí do smetí, když se s nimi tolik napiplal?</span></p>

<p class="mlptext">„Pane sousede, nechtěl byste nějakou sazeničku cirsia? Je to
moc dekorativní, víte?“</p>

<p class="mlptext">„No, třeba.“</p>

<p class="mlptext">Chválabohu, pan soused dostal třicet sazeniček, se kterými teď
rozpačitě běhá po zahradě, hledaje, kam by je píchnul. Ještě zbývá soused dole
a naproti –</p>

<p class="mlptext">Bůh jim pomáhej, až jim z toho narostou ty dvoumetrové
dekorativní bodláky!</p>

</div>
</body>
</html>