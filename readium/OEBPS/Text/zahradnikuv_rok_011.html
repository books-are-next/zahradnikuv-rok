<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Zahradníkův rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2kapitola">O umění zahradnickém</h2>
<p class="mlptextbez1radku">Pokud jsem byl jenom vzdáleným a roztržitým divákem
na hotové dílo zahrádek, považoval jsem zahradníky za osoby ducha zvláště
poetického a jemného, které pěstují vůni květin, naslouchajíce zpěvu ptačímu.
Nyní, když se dívám na věc z větší blízkosti, shledávám, že pravý zahrádkář
není člověk, který pěstuje květiny; je to muž, který pěstuje hlínu. Je to tvor,
který se zarývá do země a nechává podívanou na to, co je nad ní, nám,
lelkujícím budižkničemům. Žije ponořen v zemi. Staví svůj pomník v hromadě
kompostu. Kdyby přišel do zahrady ráje, začichal by opojen a řekl by: „Tady je,
panečku, humus!“ Myslím, že by zapomněl pojíst ovoce stromu poznání dobrého a zlého;
spíše by koukal, jak by mohl Hospodinu odvézt nějaké to kolečko rajské prsti.
Nebo by shledal, že strom poznání dobrého a zlého nemá kolem sebe uděláno pěkné
mísovité rabátko, i začal by se tam mrvit v hlíně, nevěda ani, co mu visi nad
hlavou. „Adame, kde jsi?“ zavolal by Hospodin. „Hned,“ odpověděl by zahradník
přes rameno, „teď nemám kdy.“ A dělal by dál své rabátko.</p>

<p class="mlpobrazky1"><img alt="09" src="../Images/09.jpg"/><br/></p>

<p class="mlptext">Kdyby byl člověk zahradník vznikal od počátku světa přírodním
výběrem, byl by se patrně vyvinul v nějakého bezobratlovce. K čemu vůbec má
zahradník záda? Jak se zdá, jen k tomu, aby si je chvílemi narovnával, pravě: „To
mě bolí záda!“ Co se nohou týče, dají se všelijak skládat; lze sedět na bobku,
klečet na kolenou, vpravit nějak nohy pod sebe, nebo konečně si je dát za krk;
prsty jsou dobré kolíky k dělání důlků, dlaně drtí hrudky nebo rozhrnují prsť,
kdežto hlava slouží k zavěšení fajfky; jenom hřbet zůstává nepoddajnou věcí,
kterou se zahradník marně pokouší náležitě ohnout. Zahradní žížala také nemá
zad. Zahrádkář je obyčejně nahoře zakončen zadkem; nohy a ruce má rozkročené,
hlavu někde mezi koleny, podoben pasoucí se klisně. Není to muž, který by chtěl
„i jen píď jedinou přidati k své postavě“; naopak skládá svou postavu vejpůl,
usedá na bobeček a zkracuje se všemožným způsobem; jak ho vidíte, zřídka měří
přes metr výšky.</p>

<p class="mlpobrazky1"><img alt="10" src="../Images/10.jpg"/><br/></p>

<p class="mlpobrazky1"><img alt="11" src="../Images/11.jpg"/><br/></p>

<p class="mlptext">Pěstování hlíny záleží jednak v různém rytí, okopávání,
obracení, zahrabávání, kypření, rovnání, hlazení a kadeření, jednak v přísadách.
Žádný pudink nemůže být složitější než příprava zahradnické půdy; pokud jsem
mohl sledovat, dává se do ní hnůj, mrva, guáno, listovka, drnovka, ornice, písek,
sláma, vápno, kainit, Thomasova moučka, dětská moučka, ledek, rohovina,
fosfáty, trus, krondaro<a href="../Text/zahradnikuv_rok_035.html#_ftn7" title="" class="pcalibre1 pcalibre calibre2" id="_ftnref7"><span class="msofootnotereference"><span class="calibre13"><span class="msofootnotereference"><span class="calibre14">[7]</span></span></span></span></a>,
popel, rašelina, kompost, voda, pivo, vyklepané fajfky, ohořelé sirky, mrtvé
kočky a mnohé jiné substance. To vše se ustavičně míchá, zarývá a přisoluje;
jak řečeno, zahradník není člověk, který voní k růži, nýbrž který je stíhán
představou, že by „ta půda chtěla ještě trochu vápna“ nebo že je těžká (jako
cejn, říká zahradník) a „chtěla by víc písku“. Zahradnictví se stává věcí jaksi
vědeckou. Dnes už by dívka nesměla jen tak zpívat: „Pod našema okny roste růže
květ.“ Spíše by měla zpívat, že pod našema okny by se mělo nasypat ledku a bukového
popele, pečlivě promíchaného s drobnou řezankou. Růže květ je tak říkajíc jenom
pro diletanty; zahradníkova radost je zakořeněna hlouběji, až v lůně prsti. Po
smrti se zahrádkář nestává motýlem opilým vůní květin, nýbrž žížalou okoušející
všech temných, dusíkatých a kořenitých rozkoší hlíny.</p>

<p class="mlpobrazky1"><img alt="12" src="../Images/12.jpg"/><br/></p>

<p class="mlptext">Teď zjara jsou zahrádkáři neodolatelně, jak se říká, vábeni do
svých zahrádek; sotva položí lžíci, už jsou na svých záhoncích, zvedajíce zadky
k báječnému blankytu; tady rozemelou v prstech teplou hrudku, tady strčí blíž
ke kořínkům zvětralý a drahocenný kousek loňského hnoje, tam vyrvou plevel a tuhle
seberou kamínek; teď čechrají půdu kolem jahod a za chvíli se uklánějí několika
sazeničkám salátu, nos u země, zamilovaně lechtajíce křehký chundel kořínků. V této
poloze užívají jara, zatímco nad jejich bedry opisuje slunce svůj slavný
koloběh, plují oblaka a páří se nebeské ptactvo. Už se otvírají poupata
třešňová, mladé lupení se rozvíjí s líbeznou útlostí, kosi křičí jako blázni;
tu se narovná pravý zahrádkář, protáhne se v kříži a praví zádumčivě: „Na
podzim to hodně pohnojím a přidám drobet písku.“</p>

<p class="mlptext">Ale je jedna chvíle, kdy se zahrádkář vztyčí a rozvine ve své
plné výši; je to odpolední hodinka, kdy své zahrádce udílí svátost kropení.
Tehdy stojí, přímý a téměř vznešený, řídě trysk vody z hubičky hydrantu; voda
šumí stříbrnou a zvučnou prškou; z kypré země zavane vonný dech vlhkosti, každý
lístek je zrovna divoce zelený a jiskří chutnou radostí, že by jej člověk
snědl. „Tak, teď má dost,“ šeptá zahradník blaženě; tím nemyslí třešničku
zpěněnou poupaty ani nachovou meruzalku; míní hnědou prsť země.</p>

<p class="mlptext">A když zapadne slunce, praví s vrcholnou spokojeností: „To
jsem se dnes nadřel!“</p>

<p class="mlpobrazky1"><img alt="13" src="../Images/13.jpg"/><br/></p>

</div>
</body>
</html>