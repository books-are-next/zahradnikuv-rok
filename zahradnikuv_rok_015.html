<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Svátek">
    <meta name="apple-mobile-web-app-capable" content="yes">
    <title>Svátek</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zahradnikuv_rok_014.html">
    <link rel="next" href="./zahradnikuv_rok_016.html">
    <meta name="nb-order" content="11">
    <link rel="self" href="zahradnikuv_rok_015.html">
    <meta name="nb-identifier" content="capek-zahradnikuv-rok-2d191af">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="642" data-nb-chars="3768">
    <nav role="doc-toc">
      <ul class="plain section">
        <li><a href="zahradnikuv_rok_005.html">Předmluva</a></li>
        <li><a href="zahradnikuv_rok_006.html">Jak
            se zakládají zahrádky</a></li>
        <li><a href="zahradnikuv_rok_007.html">Jak vzniká zahradník</a></li>
        <li><a href="zahradnikuv_rok_008.html">Zahradníkův leden</a></li>
        <li><a href="zahradnikuv_rok_009.html">Semínka</a></li>
        <li><a href="zahradnikuv_rok_010.html">Zahradníkův únor</a></li>
        <li><a href="zahradnikuv_rok_011.html">O umění zahradnickém</a></li>
        <li><a href="zahradnikuv_rok_012.html">Zahradníkův březen</a></li>
        <li><a href="zahradnikuv_rok_013.html">Pupence</a></li>
        <li><a href="zahradnikuv_rok_014.html">Zahradníkův duben</a></li>
        <li><a href="zahradnikuv_rok_015.html">Svátek</a></li>
        <li><a href="zahradnikuv_rok_016.html">Zahradníkův máj</a></li>
        <li><a href="zahradnikuv_rok_017.html">Požehnaný déšť</a></li>
        <li><a href="zahradnikuv_rok_018.html">Zahradníkův červen</a></li>
        <li><a href="zahradnikuv_rok_019.html">O zelinářích</a></li>
        <li><a href="zahradnikuv_rok_020.html">Zahradníkův červenec</a></li>
        <li><a href="zahradnikuv_rok_021.html">Kapitola botanická</a></li>
        <li><a href="zahradnikuv_rok_022.html">Zahradníkův srpen</a></li>
        <li><a href="zahradnikuv_rok_023.html">O pěstitelích kaktů</a></li>
        <li><a href="zahradnikuv_rok_024.html">Zahradníkovo září</a></li>
        <li><a href="zahradnikuv_rok_025.html">Půda</a></li>
        <li><a href="zahradnikuv_rok_026.html">Zahradníkův říjen</a></li>
        <li><a href="zahradnikuv_rok_027.html">O krásách podzimu</a></li>
        <li><a href="zahradnikuv_rok_028.html">Zahradníkův listopad</a></li>
        <li><a href="zahradnikuv_rok_029.html">Příprava</a></li>
        <li><a href="zahradnikuv_rok_030.html">Zahradníkův prosinec</a></li>
        <li><a href="zahradnikuv_rok_031.html">O životě zahradnickém</a></li>
        <li><a href="zahradnikuv_rok_032.html">Ediční
            poznámka</a></li>
        <li><a href="zahradnikuv_rok_033.html">Život a doba spisovatele
            Karla Čapka v datech</a></li>
        <li><a href="zahradnikuv_rok_034.html">První
            vydání knih Karla Čapka</a></li>
        <li><a href="zahradnikuv_rok_035.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zahradnikuv_rok_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Svátek</span></h1>
        <p class="chunk" data-nb-ref-number="2" data-nb-words="293" data-nb-chars="1773"><span class="idea" data-nb-ref-number="2" id="idea2" data-nb-words="293" data-nb-chars="1773">… Ale já&nbsp;naschvál nebudu opěvat svátek práce, nýbrž svátek soukromého vlastnictví; a&nbsp;nebude-li zrovna pršet, tu&nbsp;jej jistě budu oslavovat sedě na&nbsp;bobku a&nbsp;říkaje: „Počkej, já&nbsp;ti&nbsp;přisypu drobet rašeliny, a&nbsp;tuhleten výhonek ti&nbsp;uříznu; a&nbsp;ty&nbsp;bys chtěla hlouběji do&nbsp;země, viď?“ A&nbsp;tařička řekne, že&nbsp;by&nbsp;chtěla, a&nbsp;já&nbsp;ji&nbsp;zasadím hlouběji do&nbsp;země. Neboť toto je&nbsp;má&nbsp;půda zkropená potem a&nbsp;krví, a&nbsp;to&nbsp;doslovně; neboť když člověk uřezává větvičku nebo výhonek, musí se&nbsp;skoro vždycky říznout do&nbsp;prstu, jenž je&nbsp;také jenom větvička nebo výhonek. Člověk, který má&nbsp;zahrádku, se&nbsp;neodvolatelně stává soukromým vlastníkem; pak mu&nbsp;na&nbsp;ní&nbsp;neroste růžička, nýbrž <em>jeho</em> růžička; pak nevidí a&nbsp;nekonstatuje, že&nbsp;už&nbsp;kvetou třešně, nýbrž že&nbsp;kvetou <em>jeho</em> třešně. Člověk, který je&nbsp;vlastníkem, nabývá jisté vzájemnosti s&nbsp;bližními, například co&nbsp;se&nbsp;týče počasí; tu&nbsp;říká, že&nbsp;„už by&nbsp;nám nemělo pršet“ nebo že&nbsp;„nám pěkně zamoklo“. Krom toho nabývá jakési neméně silné výlučnosti; shledává, že&nbsp;sousedovy stromky jsou roští a&nbsp;košťata na&nbsp;rozdíl od&nbsp;jeho vlastních stromků; nebo vidí, že&nbsp;tahle kdoule by&nbsp;se&nbsp;dělala lépe na&nbsp;<em>jeho</em> zahradě než na&nbsp;zahradě sousedově, a&nbsp;tak dále. Je&nbsp;tedy pravda, že&nbsp;soukromé vlastnictví vyvolává jisté třídní a&nbsp;kolektivní zájmy, například co&nbsp;se&nbsp;týče počasí; ale je&nbsp;stejně pravda, že&nbsp;probouzí strašně silné pudy sobecké, soukromopodnikatelské a&nbsp;majitelské. Není pochyby, že&nbsp;by&nbsp;člověk šel do&nbsp;boje za&nbsp;svou pravdu, ale ještě ochotněji a&nbsp;divočeji by&nbsp;šel do&nbsp;boje za&nbsp;svou zahrádku. Člověk, který je&nbsp;majitelem několika sáhů půdy a&nbsp;něco na&nbsp;nich pěstuje, se&nbsp;opravdu stává tvorem jaksi konzervativním, neboť je&nbsp;závislý na&nbsp;tisíciletých přírodních zákonech; dělej co&nbsp;dělej, žádná revoluce mu&nbsp;neurychlí dobu klíčení a&nbsp;nedá kvést šeříku před květnem; tu&nbsp;tedy se&nbsp;člověk umoudří a&nbsp;podřídí se&nbsp;zákonům a&nbsp;zvyklostem.</span></p>
        <p class="chunk" data-nb-ref-number="3" data-nb-words="211" data-nb-chars="1183"><span class="idea" data-nb-ref-number="3" id="idea3" data-nb-words="211" data-nb-chars="1183">Tobě pak, zvonečku alpský, vyhloubím hlubší lůžko. Práce! I&nbsp;tomuto piplání v&nbsp;prsti můžeš říkat práce, neboť, povídám, namůžeš si&nbsp;přitom hřbet i&nbsp;kolena. Avšak nezáleží na&nbsp;práci, nýbrž na&nbsp;zvonečku; neděláš práci proto, že&nbsp;práce je&nbsp;krásná, nebo že&nbsp;šlechtí, nebo že&nbsp;je&nbsp;zdravá, nýbrž děláš ji&nbsp;proto, aby zvoneček kvetl a&nbsp;lomikámen se&nbsp;rozrůstal v&nbsp;polštář. Kdybys chtěl něco slavit, nemohl bys oslavovat tuto svou práci, nýbrž zvoneček nebo lomikámen, pro které to&nbsp;děláš. A&nbsp;kdybys místo psaní článků a&nbsp;knížek stál u&nbsp;stavu nebo u&nbsp;soustruhu, nedělal bys tu&nbsp;práci proto, že&nbsp;je&nbsp;to&nbsp;práce, nýbrž proto, že&nbsp;budeš za&nbsp;to&nbsp;mít uzené s&nbsp;hrachem, nebo proto, že&nbsp;máš hromadu dětí a&nbsp;že&nbsp;chceš být živ. A&nbsp;proto měl bys dnes oslavovat uzené s&nbsp;hrachem, děti a&nbsp;život, všecko to, co&nbsp;za&nbsp;svou práci kupuješ a&nbsp;za&nbsp;co&nbsp;svou prací platíš. Nebo bys měl oslavovat to, co&nbsp;svou prací uděláš. Cestáři by&nbsp;neměli oslavovat jenom svou práci, nýbrž silnice, které z&nbsp;ní&nbsp;vyrostly; a&nbsp;textiláci by&nbsp;měli v&nbsp;den svátku práce oslavovat hlavně kilometry cvilinku a&nbsp;kanafasu, které vysoukali z&nbsp;mašin. Říká se&nbsp;tomu svátek práce, a&nbsp;nikoli svátek výkonu; a&nbsp;přece člověk by&nbsp;měl být spíše pyšný na&nbsp;to, co&nbsp;vykonal, než na&nbsp;to, že&nbsp;vůbec pracoval.</span></p>
        <p class="chunk" data-nb-ref-number="4" data-nb-words="112" data-nb-chars="663"><span class="idea" data-nb-ref-number="4" id="idea4" data-nb-words="112" data-nb-chars="663">Ptal jsem se&nbsp;kohosi, kdo navštívil nebožtíka Tolstého, jaké byly boty, které si&nbsp;Tolstoj sám ušil. Prý byly ukrutně špatné. Dělá-li člověk práci, má&nbsp;ji&nbsp;dělat buď proto, že&nbsp;ho&nbsp;to&nbsp;baví, nebo proto, že&nbsp;to&nbsp;dovede, nebo konečně proto, aby se&nbsp;uživil; ale šít si&nbsp;boty ze&nbsp;zásady, pracovat ze&nbsp;zásady a&nbsp;ze&nbsp;ctnosti, znamená dělat práci, která za&nbsp;mnoho nestojí. Čekal bych, že&nbsp;svátek práce bude vrcholit velebením té&nbsp;lidské šikovnosti a&nbsp;všech fortelů, kterými vládnou, kdo dovedou vzít práci za&nbsp;pravý konec. Kdybychom dnes oslavovali čímany a&nbsp;chlapíky všech zemí, dopadl by&nbsp;tento den zvláště vesele; byl by&nbsp;to&nbsp;skutečný svátek, poutní den života, svátek všech správných hochů –</span></p>
        <p class="chunk" data-nb-ref-number="5" data-nb-words="25" data-nb-chars="143"><span class="idea" data-nb-ref-number="5" id="idea5" data-nb-words="25" data-nb-chars="143">Dobrá, avšak tento svátek práce je&nbsp;den vážný a&nbsp;přísný. Nic si&nbsp;z&nbsp;toho nedělej, maličký kvítku jarního floxu, a&nbsp;rozevři svůj první růžový kalich.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zahradnikuv_rok_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>